# -*- mode: mandoku-view -*-
#+TITLE: 盈川集
#+DATE: 2015-09-23 10:17:34
#+PROPERTY: LASTPB  <md:KR4c0004_SBCK_002-1a>
#+PROPERTY: JUAN 3

¶
<md:KR4c0004_SBCK_003-1a>¶
<pb:KR4c0004_WYG_003-1a>
欽定四庫全書巻
　盈川集巻三¶　　　　　　　唐　楊炯　撰
　　序¶
　　　王勃集序¶
大矣哉文之時義也有天文焉察時以觀其變有人¶文
焉立言以重其範歴年兹乆遞為文質應運以發¶其明
因人以通其粹仲尼既沒游夏光洙泗之風屈¶平自沉
唐宋𢎞汨羅之跡文儒於焉異術詞賦所以¶殊源逮秦
<pb:KR4c0004_WYG_003-1b>
氏燔書斯文天喪漢皇改運此道不還賈¶馬蔚興已虧
於雅頌曹王傑起更失於風騷僶俛大¶猷未忝前載洎
乎潘陸奮發孫許相因繼之以顔謝¶申之以江鮑梁魏
羣材周隋衆制或茍求蟲篆未盡<md:KR4c0004_SBCK_003-1b>¶力於丘墳或獨狥波
瀾不尋源於禮樂㑹時沿革循¶古抑揚多守律以自全
罕非常而制物其有飛馳倐¶忽倜儻紛綸鼓動包四海
之名變化成一家之體蹈¶前賢之未識探先聖之不言
經籍為心得王何於逸¶契風雲入思叶張左於神交故
<pb:KR4c0004_WYG_003-2a>
能使六合殊材並推¶心於意匠八方好事咸受氣於文
樞出軌躅而驤首¶馳光芒而動俗非君之博物孰能致
於此乎君諱勃¶字子安太原祁人也其先出自有周濬
哲文明之裔¶隠乎炎漢𢎞宣髙尚之風晉室南遷家聲
布於淮海¶宋臣北徙門徳勝於河汾宏材繼出逹人間
峙祖父¶通隋秀才髙第蜀郡司戸書佐蜀王侍讀大業
末退<md:KR4c0004_SBCK_003-2a>¶講藝於龍門其卒也門人謚之曰文中子聞風睹
奥¶起予道唯揣摩三古開闡八風始擯落於鄒韓終激
<pb:KR4c0004_WYG_003-2b>
揚於荀孟父福畤歴任太常博士雍州司功交阯六¶合
二縣令為齊州長史抑惟邦彦是曰人宗綜六藝¶以成
能兼百行而為徳司馬談之晚嵗思𢎞授史之¶功揚子
雲之暮年遂起叅𤣥之歎君之生也含章是¶託神何由
降星辰竒偉之精明何由出家國賢才之¶運性非外奬
智乃自然孝本乎未名人應乎初識器¶業之敏先乎就
傅九嵗讀顔氏漢書撰指瑕十巻十¶嵗包綜六經成乎
朞月懸然天得自符音訓時師百¶年之學旬日兼之昔
<pb:KR4c0004_WYG_003-3a>
人千載之機立談可見居難則<md:KR4c0004_SBCK_003-2b>¶易在塞咸通於術無所
滯於詞無所假㓜有鈞衡之¶畧獨負舟航之用年十有
四時譽斯歸太常伯劉公¶廵行風俗見而異之曰此神
童也因加表薦對䇿髙¶第拜為朝散郎沛王之初建國
也博選竒士徴為侍¶讀奉教撰平臺鈔畧十篇書就賜
帛五十疋先鳴楚¶舘孤峙齊宮乗忌側目應劉失歩臨
秀不容尋反初¶服逺遊江漢登降岷峨觀精氣之㑹昌
翫靈竒之&KR0388;¶蠁考文章之跡徴造化之程神機若助日
<pb:KR4c0004_WYG_003-3b>
新其業西¶南洪筆咸出其詞每有一文海内驚瞻所製
九隴縣¶孔子廟堂碑文宏偉絶人稀代為寳正平之作
不能¶奪也咸亨之初乃叅時選三府交辟遇疾辭焉友
人<md:KR4c0004_SBCK_003-3a>¶陵季友時為虢州司法盛稱𢎞農藥物迺求補虢州¶
叅軍坐免嵗餘尋復舊職棄官沉跡就養于交阯焉¶長
卿坐廢於時君山不合於朝豈無媒也其惟命乎¶富貴
比於浮雲光隂踰於尺璧著撰之志自此居多¶觀覽舊
章翾翔羣藝随方滲漉于何不盡在乎詞翰¶倍所用心
<pb:KR4c0004_WYG_003-4a>
嘗以龍朔初載文塲變體爭構纎㣲競為¶雕刻糅之金
玉龍鳳亂之朱紫青黄影帶以徇其功¶假對以稱其美
骨氣都盡剛徤不聞思革其弊用光¶志業薛令公朝右
文宗託末契而推一變盧照隣人¶間才傑覽青規而輟
九攻知音與之矣知巳從之矣¶於是鼓舞其心發洩其
用八紘馳騁於思緒萬代出<md:KR4c0004_SBCK_003-3b>¶沒於豪端契將往而必融
防未來而先制動搖文律¶宫商有奔命之勞沃蕩詞源
河海無息肩之地以兹¶偉鑒取其雄伯壯而不虚剛而
<pb:KR4c0004_WYG_003-4b>
能潤雕而不碎按而¶彌堅大則用之以時小則施之有
序徒縱横以取勢¶非鼓怒以為資長風一振衆萌自偃
遂使繁綜淺術¶無藩籬之固粉繪小才失金湯之險積
年綺碎一朝¶清廓翰苑豁如詞林増峻反諸宏博君之
力焉矯枉¶過正文之權也後進之士翕然景慕乆倦樊
籠咸思¶自擇近則靣受而心服逺則言發而響應教之
者逾¶於激電傳之者速於置郵得其片言而忽焉高視
假¶其一氣則邈矣孤騫竊形骸者既昭發於樞機吸精<md:KR4c0004_SBCK_003-4a>¶
<pb:KR4c0004_WYG_003-5a>
㣲者亦濳附於聲律雖雅才之變例誠壯思之雄宗¶也
妙異之徒别為縱誕專求恠説爭發大言乾坤日¶月張
其文山河鬼神走其思長句以増其滯容氣以¶廣其靈
已逾江南之風漸成河朔之制謬稱相述罕¶識其源扣
純粹之精機未投足而先逝覽奔放之偏¶節已滯心而
忘返迺相循於跼歩豈見習於通方信¶譎不同非墨翟
之過重増其放豈莊周之失唱髙罕¶屬既知之矣以文
罪我其可得乎君以為摛藻彫章¶研幾之餘事知來藏
<pb:KR4c0004_WYG_003-5b>
往探賾之所宗随時以發其惟¶應便稽古以成其殆察
㣲循紫宫於北門幽求聖律¶訪𤣥扈於東洛響像天人
每覽韋編思𢎞大易周流<md:KR4c0004_SBCK_003-4b>¶窮乎八索變動該乎四營為
之發揮以成注解嘗因¶夜夢有稱孔夫子而謂之曰易
有太極子其勉之寤¶而循環思過半矣於是窮蓍蔡以
像告考爻彖以情¶言既乗理而得𤣥亦研精而徇道虞
仲翔之盡思徒¶見三爻韓康伯之成功僅踰兩繫君之所
注見光前古¶與夫發天地之秘藏知鬼神之情狀者合
<pb:KR4c0004_WYG_003-6a>
其心矣君¶又以幽贊神明非杼軸於人事經營訓導迺
優游於¶聖作於是編次論語各以羣分窮源造極為之
詁訓¶仰貫一以知歸希體二而致逺為言式序大義昭
然¶文中子之居龍門也暏隋室之將散知吾道之未行¶
循歎鳳之逺圖宗獲麟之遺制裁成大典以贊孔門<md:KR4c0004_SBCK_003-5a>¶討
論漢魏迄於晉代刪其詔命為百篇以續書甄正¶樂府
取其雅奥為三百篇以續詩又自晉太熙元年¶至隋開
皇九年平陳之嵗褒貶行事述元經以法春¶秋門人薛
<pb:KR4c0004_WYG_003-6b>
收竊慕同為元經之傳未就而歿君思崇¶祖徳光宣奥
義續薛氏之遺傳制詩書之衆序包舉¶藝文克融前烈
陳群禀太丘之訓時不逮焉孔伋傳¶司㓂之文彼何功
矣詩書之序並冠於篇元經之傳¶未終其業命不與我
有涯先謝春秋二十八年唐上¶元三年秋八月不改其
樂顔氏斯殂養空而浮賈生¶終逝嗚呼天道何哉所注
周易窮乎晉卦又注黄帝¶八十一難幸就其功撰合論
十篇見行於代君平生<md:KR4c0004_SBCK_003-5b>¶屬文嵗時不倦綴其存者纔數
<pb:KR4c0004_WYG_003-7a>
百篇嗟乎促齡材氣¶未盡歿而不朽君子貴焉兄勔及
勮磊落詞韻鏗鍧¶風骨皆九變之雄律也弟助及勛揔
括前藻網羅群¶思亦一時之徤筆焉友愛之至人倫所
及永言存歿¶何痛如之援翰紀文咸所未忍蓋以投分
相期非𢎞¶詞說潸然擥涕究而序之分為二十巻具諸
篇目三¶部盛作恨不序於生前七志良書空撰得於身
後神¶其不逺道或存焉¶
　　　宴族人楊八宅序
<pb:KR4c0004_WYG_003-7b>
僕聞八音繁㑹合其徳者宫商萬壑沸騰殊其流者¶涇
渭方以類聚物以羣分出言斯應則四海之内可<md:KR4c0004_SBCK_003-6a>¶以為
兄弟吾道不行則同舟之人可以成胡越夫俗¶徒擾擾
天下喧喧風雲竭而交道衰勢利行而小人¶長固知深
期罕遇所以縱傾蓋之談髙契難并所以¶泣相知之晩
道之存也獨在兹乎楊八官金木精靈¶山河粹氣一門
九龍之紱冕四代五公之緒秩天資¶學業口談夫子之
文日用温良身佩先王之徳獨遊¶山水髙歩烟霞諸侯
<pb:KR4c0004_WYG_003-8a>
聞之而願交三公禮之而爭辟¶暫同流俗薄遊朝市人
倫賞鑑同推郭泰之名好事¶相趨畢詣揚雄之宅爾其
年光六合草色三春膏雨¶零於山原和風滿於城闕遥
遥别舘花開玉樹之宫¶望望八川苔發璜溪之水當此
時也披雲霧傲松喬<md:KR4c0004_SBCK_003-6b>¶坐忘樽酒之間戰勝形骸之外雕
蟲壯思則符彩驚¶人非馬髙談則鑑鏘滿聽亹亹然信
天下之竒賞陶¶陶然誠域中之樂事若使陳雷可作攝
齊於廊廡之¶間管鮑再生擁篲於髙門之外蓋因文㑹
<pb:KR4c0004_WYG_003-8b>
共記良遊¶人賦一言同裁四韻¶
　　　送東海孫尉詩序¶
東川孫尉文章動俗符彩射人官裁下士宣大夫之¶三
徳運偶上皇作東南之一尉庸才擾擾流俗喧喧¶談逺
近為等差叙中外為優劣殊不知三元合朔九¶州同軌
蓬瀛可訪還疑上苑之中日月不占更似靈¶臺之下彼
其之子未為後時凡我友朋無勞疑别徒<md:KR4c0004_SBCK_003-7a>¶以士之相見
人之相知必欲軒蓋逢迎朝遊夕處亦¶常烟波阻絶風
<pb:KR4c0004_WYG_003-9a>
流雨散去矣孫侯逺離隔矣但當晨¶㸔旅鴈君逢繫帛
之書夕望牽牛余候乗槎之客未¶能免俗何莫賦詩綴
集衆篇列之如左¶
　　　登秘書省閣詩序¶
若夫麒麟鳳凰之署三臺四部之經周王羣玉之山¶漢
帝蓬萊之室觀星文而考南北大象入於璣衡披¶帝册
而質龍神負圗出於河洛司先王之載籍掌制¶書之典
謨劉向沉研揚雄寂寞之士於兹翰墨馬融¶該博傅毅
<pb:KR4c0004_WYG_003-9b>
文章之才此焉遊處莫不出言斯善有道¶則尊黼黻其
徳行珪璋其事業心同匪石逹人千載<md:KR4c0004_SBCK_003-7b>¶之交手握靈珠
文士一都之㑹陶泓寡務紬素多閑¶命蘭芷之君子坐
芸香之秘閣徒觀其重欄四絶閣¶道三休紅梁紫柱金
鋪玉鳴平看日月唐都之物候¶可知坐望山川裴秀之
輿圗在即虹蜺為之囘帶寒¶暑由其隔闊豈直崑崙十
二瀛海千尋西州有百尺¶之樓東國有千秋之觀于時
五行金王八月秋分風¶生閶闔之門日在中衡之道烟
<pb:KR4c0004_WYG_003-10a>
雲悽慘白露下而四¶郊空林野蒼茫青天髙而九州迥
登山臨水無非宋¶玉之詞髙閣連雲有似安仁之興列
芳饌命雕觴扼¶腕抵掌劇談戯笑假使神仙可得自蔑
松喬富貴在¶天終輕許史間之以博奕申之以詠歌陶
陶然樂在<md:KR4c0004_SBCK_003-8a>¶其中矣登髙而賦群公陳力於大夫聞善若
驚下走¶自強於𤣥晏輕為序引綴在辭章¶
　　　崇文舘宴集詩序¶
天下之器也神立貳者所以經其化聖人之寳也大¶建
<pb:KR4c0004_WYG_003-10b>
儲者所以贊其庸易所謂照於四方禮所謂貞於¶萬國
皇家以中樞北極清都有天子之宫儲后以大¶火前星
蒼震有乾男之位因心也孝常問安於寢門¶行已也恭
每不絶於馳道有父子君臣之道焉有夏¶干冬羽之事
焉於是發徳音降明詔封紫泥於璽禁¶傳墨令於銀書
齒于成均所以明其長㓜通於博望¶所以昭其賔客東
方曼倩之文史即預禖祠甪里先<md:KR4c0004_SBCK_003-8b>¶生之羽翼仍叅獻夀
為賔者四友等黄龍之簡才論¶奏者八人同赤烏之下
<pb:KR4c0004_WYG_003-11a>
士莫不縉紳舊徳縫掖名儒¶衣簮拜髙闕之門驂駕陪
直城之路琢磨其道玉質¶而金相黼黻其辭雲蒸而電
激琴書暇景風月名辰¶周旋揖讓觀禮儀之溢目合異
離堅聞辯論之盈耳¶八珍方饌寒温取適於四時一獻
雕觴賔主交懽於¶百拜爾其清垣繚繞丹禁逶迤魚鑰
則環鎻晨開雀¶牎則銅樓旦闢周廬綺合廨署星分左
輔右弼之官¶此焉攸集先馬後車之任於是乎在顧循
庸菲濫沐¶恩榮屬多士之後塵預群公之末坐聽笙竽
<pb:KR4c0004_WYG_003-11b>
於北里¶退思齊國之音覿瓌寳於東山自耻燕臺之石
千年<md:KR4c0004_SBCK_003-9a>¶有屬咸蹈舞於時康四坐勿諠請謳歌於帝力小
子¶狂簡題其序云¶
　　　李舎人山亭詩序¶
永嘉有髙陽公山亭者今為李舎人别墅也廊宇重¶複
樓臺左右煙霞棲梁棟之間竹樹在汀洲之外龜¶山對
出背東武而飛來鶴阜相臨向東呉而不進青¶溪數曲
赤巖千丈寥廓兮惚恍似蓬嶺之難行深邃¶兮𦕈然若
<pb:KR4c0004_WYG_003-12a>
桃源之失路信可謂赤縣幽棲黄圗勝景¶從來八子闢
髙陽之邑居今日四郊逢舎人之置驛¶故知樊家失業
遂作庾公之園習氏不游終成濮隂¶之地其人也凝脂
㸃漆瓊樹瑤林學富文史言成凖<md:KR4c0004_SBCK_003-9b>¶的葭莩為漢帝之親
枝葉是周公之裔田孟嘗之待¶客照飯無疑孔文舉之
邀懽樽中自溢三冬事隙五¶日歸休奏金石而滿堂召
琳瑯而觸目心焉而醉徳¶焉而飽大隱朝市本無車馬
之喧不出戸庭坐得雲¶霄之致於是乎百年無幾萬事
<pb:KR4c0004_WYG_003-12b>
徒勞唯談笑可以遣¶平生唯文詞可以陳心賞既因良
㑹咸請賦詩雖向¶之所歡巳為陳迹俾千載之下感於
斯文¶
　　　送徐録事詩序¶
徐學士風流蒨蒨容貌堂堂汝南則顔子更生洛下¶則
神人重出書有萬覽之者實符於鄭𤣥州有九游¶之者
頗類於班固懐岐嶓之舊迹想江漢之遺風粤<md:KR4c0004_SBCK_003-10a>¶在於永
淳元年孟夏四月始以内率府録事出攝蒼¶溪縣主簿
<pb:KR4c0004_WYG_003-13a>
同彼漆園之莊周聊居賤職異乎安定之¶梁竦不殫勞
人騑驂而欲行紛紜而戒道是日也鶴¶鳴于野龍昇於
天詩成流火之文易占清風之卦聖¶主以叶時同律義
在於省方皇儲以守器承祧任隆¶於監國留臺務靜博
望時閑於是乆敬之善交平生¶之故友臨御溝而帳飲
就離亭而出宿居成别易坐¶覺悲來平原二客追子高
而已遠河上諸公餞林宗¶而有慕兩鄉風月萬里江山
脩路為下泣之思長天¶非寄愁之所何以處我戒之必
<pb:KR4c0004_WYG_003-13b>
軾何以贈行上路不¶拜孫子荆傾國之送豈若是乎潘
安仁金谷之篇盡<md:KR4c0004_SBCK_003-10b>¶於斯矣¶
　　　送并州旻上人詩序¶
三元日月不能改弦望之期四序炎凉不能移變通¶之
運况乎人生天地嶽鎮東西良時美景始雲蒸而¶電激
臨水登山忽風流而雨散道之常也復何言哉¶旻上人
天骨多竒神情獨王法門梁棟豈非龍象之¶雄晉國英
靈即是河汾之寳道尊徳貴所以名稱並¶聞盡性窮神
<pb:KR4c0004_WYG_003-14a>
所以身心不動徧觀天下暫游城闕劉¶真長之遠致雅
契髙風習鑿齒之宏才深期上徳芝¶蘭一靣暫恱新知
垂棘連城將游舊府鷄山法衆餞¶行於素滻之濵麟閣
良朋祖送於青門之外是日也<md:KR4c0004_SBCK_003-11a>¶河山雨氣原野秋隂風
烟凄而禁籞寒草木落而城¶隍晩雲中振錫有如鴻鵠
之飛水上乗杯更似神仙¶之别左右為之魂動金石由
其色變恒山岱岳看寳¶鼎於風雲帝里神州對長安於
白日兩鄉綿邈何當¶惠逺之遊千里相思空有關山之
<pb:KR4c0004_WYG_003-14b>
望群賢僉議咸可¶賦詩題其爵里編之簡牘¶
　　　晦日藥園詩序¶
天下皆知禮之為貴用周旋揖讓之儀天下皆知樂¶之
為盛節金石絲簧之變是則忠信之薄餙容貌於¶矜莊
風俗之㣲陶性靈於歌舞殊不知逹人君子遺¶形骸於
得䘮之機心照神交混榮辱於是非之境非<md:KR4c0004_SBCK_003-11b>¶若諸公者
大夫之相知也以為烟霞可賞嵗月難留¶遂欲極千載
之交歡窮百年之樂事莫不如珪如璋¶令聞令望濟濟
<pb:KR4c0004_WYG_003-15a>
鏘鏘同㑹於文塲者也于時丁丑之¶年孟春之晦嵗隂
入於星紀斗柄臨於析木衣冠雜¶㳫出城闕而盤游車
馬駢闐俯河濵而帳飲乃有神¶州福地上藥中園左太
冲所云當衢向術潘安仁以¶為靣郊後市九莖仙草搖
八卦之祥風四照靈葩泫¶三危之寳露豈直帝神農旋
赤鞭而驅毒崔文子擁¶朱幡以救人山圖採之而得道
姮娥竊之而奔月若¶斯而已哉加以回溪潄石茂林脩
竹澹風日之逶迤¶妙山泉之體勢然後芳杜若籍芝蘭
<pb:KR4c0004_WYG_003-15b>
高論叅𤣥飛觴<md:KR4c0004_SBCK_003-12a>¶舉白凡我良友同聲相應心𡨕寵辱推
富貴於皇天¶事一窮通任運随於大命若使適情知足
則玉帛子¶女為伐性之源逹變通機則尊官厚禄非保
全之地¶所以列坐羲皇之代安歌帝堯之力陽光稍晚
髙興¶未闌請諸文㑹之游共紀當年之事凡厥衆作列
之¶於後¶
　　　群官尋楊隱居詩序¶
若夫太華千仭長河萬里則吾土之山澤壯於域中¶西
<pb:KR4c0004_WYG_003-16a>
漢十輪東京四代則吾宗之人物盛於天下乃有¶渾金
璞玉鳳戢龍蟠方圓作其輿蓋日月為其扄牖¶天光下
燭懸少㣲之一星地氣上騰發大雲之五色<md:KR4c0004_SBCK_003-12b>¶以不貪為
寳均珠玉以咳唾以無事為貴比旂常於¶糞土諸侯不
敢以交游相得三府不敢以辟命相期¶與夫形在江海
心游魏闕跡混朝市名為大隱可得¶同年而語哉天子
廵於下都望於中嶽軒皇駐蹕將¶尋大隗之居堯帝省
方終全潁陽之節群賢以公私¶有暇休沐多閑忽乎將
<pb:KR4c0004_WYG_003-16b>
行指林壑而非逺莞爾而笑¶覽烟霞而在矚登坱圠踐
莓苔阮籍之見蘇門止聞¶鸞嘯盧敖之逢髙士詎識鳶
肩憶桑海而無時問桃¶源之易失寒山四絶烟霧蒼蒼
古樹千年藤蘿漠漠¶誅茅作室挂席為門石隱磷而環
階水潺湲而匝砌¶乃相與旁求勝境遍窺靈跡論其八
洞實唯明月之<md:KR4c0004_SBCK_003-13a>¶宫相其五山即是交風之地仙臺可望
石室猶存極¶人生之勝踐得林野之竒趣杯浮若聖已
茂松喬清¶論凝神坐驚河漢游仙可致無勞郭璞之言
<pb:KR4c0004_WYG_003-17a>
招隱成¶文敢嗣劉安之作¶
　　　宴皇甫兵曹宅詩序¶
皇甫君冠冕於安定李校書羽儀於隴西岑正字明¶目
於漢南石宫坊抵掌於河朔髙侯邦之司直下走¶齊之
濫吹若夫風雲龍虎水火隂陽隔千里而應之¶莫不濳
契於同聲矣聖明千載區宇一家掩八紘以¶得之莫不
髙㑹於中京矣是日也河圗適至海鯨初¶死五嶽四瀆
漢皇帝崇其望祀一日三朝周天子展<md:KR4c0004_SBCK_003-13b>¶其莊敬君臣慶
<pb:KR4c0004_WYG_003-17b>
色朝野歡心𤣥晏先生開甲第而留¶賔二三君子赴龍
門而廣讌隂雲已墨肅氣彌髙霜¶寒萬里之園氷納千
金之水靣郊後市即為潘岳之¶居累代通家咸言李膺
之客百年何計相知在於我¶心四海何求為樂止於名
教抽毫進牘皆請賦詩日¶暮途逺聊裁序引¶
　
　
　盈川集巻三
