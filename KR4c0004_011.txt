# -*- mode: mandoku-view; -*-
#+TITLE: 楊盈川集
#+DATE: 2015-09-11 07:44:42.002461
#+PROPERTY: ID KR4c0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0330-011楊盈川集附錄-一卷.
<pb:KR4c0004_SBCK_011-1a>¶
楊盈川集附録¶
　　　唐書本傳　劉昫¶
楊烱華隂人伯祖䖍威武德中官至右衛將軍烱㓜¶
聦敏博學善屬文神童舉拜校書郎爲崇文舘學士¶
儀鳳中太常博士蘇知幾上表以公&KR0056;以下冕服請¶
别立節文勅下有司詳議烱獻議曰古者太昊庖犧¶
氏仰以觀象俯以察法造書契而文籍生次有黄帝¶
軒轅氏長而敦敏成而聦明垂衣裳而天下理其後¶
數遷五德君非一姓體國經野建&KR0022;設都文質所以¶
再而復正朔所以三而攺夫攺正朔者謂夏后氏之¶
建寅殷人建丑周人建子至於以日繫月以月繫時¶
<pb:KR4c0004_SBCK_011-1b>¶
以時繫年此三王相襲之道也夫易服色者謂夏后¶
氏尚黒殷人尚白周人尚赤至於山龍華&KR0393;宗彛藻¶
火粉米黼黻此又百代可知之道謹按虞書曰予欲¶
觀古人之象日月星辰山龍華&KR0393;作繪宗彛藻火粉¶
米黼黻絺繡由此言之則其所從來者尚矣日月星¶
辰者光明照下土也山者布散雲雨象聖王大澤霑¶
下也龍者變化無方象聖王應機布殺也華&KR0393;者雉¶
也身&KR0013;五彩象聖王體兼文明也宗彛者武蜼也以¶
剛猛制物象聖王神武定亂也藻者逐水上下象聖¶
王隨代而應也火者陶冶烹飪象聖王至德日新也¶
粉米者人恃以生象聖王物之所頼也黼能㫁割象¶
<pb:KR4c0004_SBCK_011-2a>¶
聖王臨事能决也黻能兩巳相背象君臣可否相濟¶
也迨有周氏乃以日月星辰爲旌旗之飾又登龍於¶
山登火於宗彛於是乎制衮冕以祀先王也九章者¶
法陽數也以龍爲首章衮者卷也龍德神異應變潛¶
見表聖王深沉逺智卷舒神化也又制鷩冕以祭先¶
公鷩者雉也有耿介之志表公有賢才能守耿介之¶
節也又制毳冕以祭四望岳瀆之神也武蜼者山林¶
所生明其象也制絺冕以祭社稷土榖之神也社稷¶
粉米由之成象其功也又制玄冕以祭群小祀百神¶
異形難可遍擬但取黻之相背異名也夫以周公之¶
多才也故治定制禮功成作樂夫以孔宣之將聖也¶
<pb:KR4c0004_SBCK_011-2b>¶
故行夏之時服周之冕先王之法服乃自此之出矣¶
天下之能事又於是乎畢矣今知幾表狀請制大明¶
冕十二章乗輿服之者謹按日月星辰者巳施於旌¶
旗矣龍武山火者又不踰於古矣而云麟鳳有四靈¶
之名玄龜有&KR0018;圖之應雲有紀官之號水有盛德之¶
象此盖别表休徴終是無踰此象然則皇王受命天¶
地興符仰觀則璧合珠連俯察則銀黄玉紫殫南宫¶
之粉璧不足寫其形狀罄東觀之鈆黄未可紀其名¶
實固不可畢陳於法服也雲者龍之氣也茄者藻之¶
自生也又不假别爲章目也此盖不經之甚也又鸞¶
冕八章三公服之者鸞者太平之瑞也非三公之德¶
<pb:KR4c0004_SBCK_011-3a>¶
也鷹鸇者鷙鳥也適可以辨祥刑之職也熊者猛獸¶
也適可以旌武臣之力也又稱藻爲水草無所法象¶
引張衡賦蔕倒茄於藻井披紅葩之狎獵請爲蓮華¶
取其文彩者夫茄者蓮也&KR0002;以蓮代藻變古從今旣¶
不知草木之名又未逹文章之意此又不經之甚也¶
又毳冕六章三品服之者按此王者祀四望服之名¶
也今三品乃得同王之毳冕而三公不得同王之衮¶
名豈惟顛倒衣裳抑亦自相矛盾此又不經之甚也¶
又黻冕四章五品服之考之於古則無其名騐之於¶
今則非章首此又不經之甚也&KR0002;夫禮唯從俗則命¶
爲制令爲詔乃秦皇之故事猶可以適於今矣&KR0002;夫¶
<pb:KR4c0004_SBCK_011-3b>¶
義取隨時則出稱警入稱蹕乃漢國之舊儀猶可以¶
行於代矣亦何取於變周公之&KR0100;物攺宣尼之法度¶
者哉由是竟寢知幾所請烱俄遷詹事司直則天初¶
坐從祖弟神讓犯逆左轉梓州司法叅軍秩滿選授¶
盈川令如意元年七月望日宫中出盂蘭盆分送佛¶
寺則天御洛南門與百僚觀之烱獻盂蘭盆賦詞甚¶
雅麗烱至官爲政殘酷人吏動不如意輙榜撻之又¶
所居府舍多進士亭臺皆書榜額爲之美名大爲逺¶
近所笑無何卒官中宗即位以舊寮追贈著作郎文¶
集三十卷烱與王勃盧照隣駱賔王以文詞齊名海¶
内稱爲王楊盧駱亦號爲四傑烱聞之謂人曰吾愧¶
<pb:KR4c0004_SBCK_011-4a>¶
在盧前耻居王後當時議者亦以爲然其後崔融李¶
嶠張&KR0003;俱重四傑之文崔融曰王勃文章宏逸有絶¶
塵之迹固非常流所及烱與照隣可以企及盈川之¶
言信矣&KR0003;曰楊盈川文思如懸河注水酌之不竭旣¶
優於盧亦不减王耻居王後信然愧在盧前謙也¶
　　　新唐書本傳　歐陽脩¶
楊烱華隂人舉神童授校書郎永隆二年皇太子巳¶
釋奠表豪俊充崇文舘學士中書侍郎薛元超薦烱¶
及鄭祖玄鄧玄挺崔螎等詔可遷詹事司直俄坐從¶
父弟神讓與徐敬業亂出爲梓州司法叅軍遷盈川¶
令張&KR0003;以箴贈行戒其苛至官果以嚴稱吏稍忤意¶
<pb:KR4c0004_SBCK_011-4b>¶
榜橽之不爲人所多卒於官中宗時贈著作郎¶
　　　贈别楊盈川箴　張說¶
杳杳深谷森森喬木天與之才或解其禄君服六藝¶
道德爲尊君居百里風化之源才勿驕恡政勿苛煩¶
明神是福而小人不寃畏其不畏存其不存作誥兹¶
酒成敗之根勒銘其口禍福之門雖有韶夏勿棄擊¶
轅豈無車馬敢贈一言¶
　　　温泉莊卧病&KR0009;楊七烱　宋之問¶
多病卧兹嶺寥寥綣幽獨頼有嵩丘山高枕常在目¶
兹山棲靈異朝夜翳雲族是日濛雨晴返景入巖谷¶
&KR0456;幕縁澗草菁菁山下木此意方無窮環顧悵林麓¶
<pb:KR4c0004_SBCK_011-5a>¶
伊洛何悠漫洲源信重&KR0232;夏餘鳥獸蕃秋末禾&KR0112;熟¶
秉願守樊圃歸閒欣藝牧惜無載酒人徒把凉泉掬¶
　　　祭楊盈川文　宋之問¶
維大周某年月日西河宋某謹以淸酌脯羞之奠敬¶
祭於楊子之靈曰自古皆死不朽者文北河吐液西¶
岳生靈爰恊通氣降精於君伏道孔門遊刄諸子精¶
㣲博識黄中通理屬辭比事宗經匠史玉璞金渾風¶
揺雲起聞人之善若任諸巳受人之恩許之以死惟¶
子堅剛氣凌秋霜行不茍合言不苟忘大君有命徵¶
子文房余亦叨忝隨君頡頑同趨北禁并拜東堂志¶
事俱得形骸兩忘載罹寒暑貧病洛陽裘馬同敝老¶
<pb:KR4c0004_SBCK_011-5b>¶
㓜均糧自君出宰南浮江海余嘗苦饑今日猶在之¶
子妙年香名早𫝊從來金馬夙昔崇賢門庭&KR0002;市翰¶
墨如泉千載之後聞而凛然死而不亡問予何傷傷¶
予命薄益州零落生平之言幽顯相託痛君不嗣匪¶
我孤諾君有兄弟同心異體陟岡增哀歸葬以禮旅¶
櫬飄零于洛之汀我之懷矣感歎入𡨕見子之弟𩔖¶
子之形悼徃心絶慰存涕盈古人有言一死一生昔¶
子徃矣追送傾城今子來也乃知交情惟郭是戚有¶
崔不易來哭來祭哀文在席惟席何依氷雪泗滿家¶
人哀哀賔&KR0025;㣲㫁令我傷悲情懃昔時子文子翰我¶
緘我持子宅子兆我營我思子有神鑒我言不欺我¶
<pb:KR4c0004_SBCK_011-6a>¶
有絮酒子其歆之我亦引滿儻昭神期魂兮歸來聞¶
余此詞¶
　　　唐會要　王溥¶
永隆二年二月六日皇太子親行釋奠之禮畢上表¶
請特延𦒿碩英髦之士爲崇文舘學士於是薛元超¶
表薦鄭祖玄楊烱崔融等並爲學士¶
　　　容齋隨茟　洪适¶
楊烱等四子之文皆精切有本原其用駢儷作記序¶
碑碣盖一時體格如此而後來頗議之杜詩云王楊¶
盧駱當時體輕薄爲文哂未休爾曹身與名俱㓕不¶
廢江河萬古流正謂此耳身名俱㓕以責輕薄子江¶
<pb:KR4c0004_SBCK_011-6b>¶
河萬里流指四子也¶
　　　文獻通考　馬端臨¶
楊盈川集二十卷晁氏曰唐楊烱也烱華隂人顯慶¶
四年舉神童授校書郎終婺州盈川令烱博學善屬¶
文與王勃等以文辭齊名海内稱王楊盧駱四才子¶
亦曰四傑烱自謂吾媿在盧前耻居王後張&KR0003;曰盈¶
川文如懸河酌之不竭耻王後信然媿盧前謙也集¶
本三十卷今多亡逸¶
　　　唐詩紀事¶
烱華隂人永隆二年皇太子已釋奠求豪俊克崇文¶
舘學士後爲盈川令張&KR0003;以箴贈行戒其苛至官果¶
<pb:KR4c0004_SBCK_011-7a>¶
以嚴稱卒於官中宗時贈著作郎¶
　　　唐書裴行儉𫝊　宋祁¶
裴行儉在吏部李敬玄盛稱王勃楊烱盧照隣駱賔¶
王行儉曰士之致逺先器識而後文藝勃等雖有文¶
才然浮躁&KR0247;露豈享爵禄之器楊子頗沉黙可至令¶
長餘得令終足矣後勃等皆不得其死而烱終盈川¶
令¶
　　　唐詩品彚　高棅¶
楊烱華隂人舉神童遷盈川令武后時與宋之問分¶
直習藝舘卒有盈川集三十卷¶
　　　楊烱集序　張遜業¶
<pb:KR4c0004_SBCK_011-7b>¶
楊烱華隂人㓜博學聦慧揮文宏富拜校書郎爲崇¶
文舘學士神童舉也太常博士蘇知幾儀鳯中上表¶
以公&KR0056;以下冕服請别立節文勑命詳議於有司烱¶
獻議極詆之言知幾變之不經甚矣由是竟寢知幾¶
所請烱俄遷詹事司直則天初坐從祖弟神讓犯逆¶
左轉梓州司法叅軍秩滿選授盈川令爲政殘酷榜¶
殺下吏輙不爲意美名多榜亭臺耻笑動衆竟卒於¶
官中宗即位贈著作郎以舊僚追及也平生著作惟¶
存是帙三十卷者惜未之見也其自評吾愧在盧前¶
耻居王後張&KR0003;以其文思如懸河注水酌之不竭旣¶
優於盧亦不减王耻居王後信然愧在盧前謙也論¶
<pb:KR4c0004_SBCK_011-8a>¶
曰烱之賦詞義明暢&KR0002;庖丁解牛自中肯綮而渾天¶
考覈更見沉深推暦氏今猶擇焉五言律工緻而得¶
明澹之㫖沈宋肩偕開元諸人去其纎麗盖啓之也¶
諸作差次之五言古詩唐人各自成家備一代制可¶
也然以漢魏鏡之人人懸絶矣¶
楊盈川集附録¶
<pb:KR4c0004_SBCK_011-8b>¶
<pb:KR4c0004_SBCK_011-8b>¶
