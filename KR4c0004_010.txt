# -*- mode: mandoku-view; -*-
#+TITLE: 楊盈川集
#+DATE: 2015-09-11 07:44:41.961167
#+PROPERTY: ID KR4c0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0329-010楊盈川集-卷第十.
<pb:KR4c0004_SBCK_010-1a>¶
楊盈川集卷十¶
　　行狀¶
　　　中書令汾隂公薛振行狀¶
高祖德魏給侍中黄門侍郎御史中尉散&KR0016;常侍直¶
閣輔國二將軍齊州剌史贈車&KR0016;將軍儀同三司華¶
州剌史謚曰簡懿曾祖孝通魏中書黄門二侍郎銀¶
靑光禄大夫散&KR0016;常侍關西道大行臺右丞常山太¶
守汾隂侯贈車&KR0016;將軍儀同三司齊鄭二州剌史祖¶
道衡齊中書黄門二侍郎隋吏部内史二侍郎上開¶
府儀同三司陵卭潘襄四州剌史襄州緫管司&KR0032;大¶
夫皇朝贈上開府臨河縣開國公父&KR0053;皇朝上開府¶
<pb:KR4c0004_SBCK_010-1b>¶
兼陜東道大行臺金部郎中天䇿上將軍府紀室叅¶
軍文學舘學士上柱國汾隂縣開國男贈定州剌史¶
大常寺&KR0056;謚曰獻河東郡汾隂縣薛振年六十二字¶
元超狀昔者唐堯之協和萬&KR0022;也有&KR0002;四岳之敬順¶
昊天暦象日月虞舜之慎徽五典也有&KR0002;八元之忠¶
肅㳟懿宣慈惠和夏禹之分别九州也有&KR0002;咎繇之¶
謨明弼諧&KR0098;廸厥德殷湯之南征北怨也有&KR0002;伊尹¶
之格於皇天&KR0078;文之受命作周也有&KR0002;虢叔之聞於¶
上帝自唐虞而列考及秦漢而無譏元首必籍於股¶
肱方隆太平之化賢者必待於明主克致崇尚之業¶
&KR0002;夫驂駕六龍驅馳七聖斟酌元氣裁成天道者其¶
<pb:KR4c0004_SBCK_010-2a>¶
惟聖人乎弘闡大猷發揮神化匡正八極阜戌兆人¶
者其惟良宰乎我大唐之建國也粤&KR0002;神堯明揚側¶
陋文王協於朕卜迎太公於渭水高宗求於朕夢得¶
良弼於&KR0019;巖&KR0002;歳大旱以爲霖雨&KR0002;濟巨川以爲舟¶
楫者也公含天地之間氣依日月之末光能備九德¶
兼資百行探&KR0296;索隱極深研幾齠齡之際羞言覇道¶
詞賦之間巳成王佐六歳襲爵汾隂男十一太宗召¶
見勅弘文舘讀書十六爲神堯皇帝挽郎十九尚和¶
静縣主高宗升儲之日也勅公爲太子通事舍人二¶
十二除太子舍人高宗踐位詔遷朝散大夫守給事¶
中年二十六尋拜中書舍人弘文舘學士三十二丁¶
<pb:KR4c0004_SBCK_010-2b>¶
太夫人憂去職起爲黄門侍郎固辭不許脩東殿新¶
書畢進爵爲侯公毁瘠過禮多不視事出爲饒州剌¶
史上夢公徵爲右成務四十復爲東臺侍郎是歳也¶
放李義府于卭笮舊制流人禁乗馬公爲之言左遷¶
簡州剌史歳餘上官儀伏誅坐詞翰徃來徙居越嶲¶
五十三赦還拜正諫大夫五十四遷中書侍郎尋同¶
中書門下三品兼檢太子左庶子五十九遷中書令¶
車駕幸洛陽詔公兼戶部尚書與皇太子居守俄以¶
風疾不視事高宗崩輿疾徃成都抗表辭位至於再¶
至於三詔加金紫光禄大夫仍聽致仕以光宅元年¶
季冬旁死魄薨於洛陽豐財里之&KR0059;第嗚呼哀哉公¶
<pb:KR4c0004_SBCK_010-3a>¶
地藉膏&KR0254;姻連戚里鼎湖長徃拜&KR0056;子而爲郎金榜¶
洞開徵列侯而尚主遂乃彈冠筮仕䇿名委質叩天¶
門於&KR0030;闕攀鳳翼於紫宸凢升右轄者一年居外臺¶
者兩郡四遷門下三入中書用能爕理我隂陽經緯¶
我天地塩梅我寶鼎梁棟我宸極理百官而察萬人¶
平&KR0022;國而和上下借如風后力牧左右軒皇蕭何曹¶
叅謀猷漢室未有一心事主四十餘年叅兩宫而出¶
入歴三臺而陟降合其道也大壑縱其鯤鵬遇其時¶
也名山出其雲雨功成輔弼德邁機深星象不&KR0317;方¶
踐中台之位山川並走竟遊東岱之魂天不慗遺民¶
將安仰越翼日詔贈光禄大夫使持節都督秦成武¶
<pb:KR4c0004_SBCK_010-3b>¶
渭四州諸軍事秦州剌史餘如故賜物四百叚米粟¶
四百石東園秘器㐫事給儀仗至墓所徃還司賔&KR0056;¶
監䕶璽書吊祭别降中使賜歛衣一襲雜物百叚又¶
詔陪葬乾陵依故事也公襲封之年也受左傳於同¶
郡韓文汪至天王狩河陽乃廢書而嘆曰周朝豈無¶
良相何得以臣召君文汪異焉神堯皇帝婕妤河東¶
郡夫人公之姑也每侍高宗詞翰高宗嘗顧曰不見¶
婕妤姪經數日便謂社稷不安其見重如此上幸温¶
泉射猛獸公奏䟽極諫上深納焉後因閑居謂公曰¶
我昔在春宫與&KR0056;俱少壮光隂倐忽巳三十年徃日¶
賢臣良將索然俱盡我與&KR0056;白首相見卿歴觀書傳¶
<pb:KR4c0004_SBCK_010-4a>¶
君臣共終白首者幾人我觀&KR0056;大憐我我亦記卿深¶
公嗚咽稽首謝曰老臣早叅麾盖文皇委之以心膂¶
臣又多幸天皇任之以股肱誓期殺身報國致一人¶
於堯舜伏願天皇遵黄老之術養生衛壽則天下幸¶
甚賜黄金二百鎰公有事君之節也不亦忠乎每讀¶
孝子忠臣傳未嘗不慷慨流涕以爲帝舜非孝子朱¶
雲非忠臣客有譏之者公曰寜有揚君父之過而稱¶
忠孝哉太夫人薨公每哭嘔血杖而後起上見公柴¶
毁泣曰朕遂不識&KR0056;&KR0056;事朕君父一致遂至於㓕性¶
可謂孝子中書省有一磐石隋内史府君常踞而草¶
詔及公揮翰躍鱗每見此石未嘗不泫然流涕公有¶
<pb:KR4c0004_SBCK_010-4b>¶
立身之道也不亦孝乎其年脩晉史筆削之美爲當¶
時最孝敬崩詔公爲哀冊上幸九成宫勅皇太子赴¶
行在所置酒别殿享王公以下時太子英王侍皇帝¶
酒酒酣公獻壽曰天皇合易象乹將三男震坎艮今¶
日是也上大恱百官舞蹈稱萬歳賜雜物百叚銀鏤¶
鍾一枚吐蕃不庭詔英王爲元師總戎西討公賦西¶
征詩一首上稱善嗟嘆者乆之因代英王屬和御筆¶
繕寫朝以爲榮公有屬詞之美也不亦文乎黄門侍¶
郎上䟽薦高智周任希古郭正一王義方顧徹孟利¶
貞等後皆有重名歴登淸貴及兼左庶子又表鄭祖¶
玄沈伯儀賀覬鄧玄捷顔強學崔融等十人爲學士¶
<pb:KR4c0004_SBCK_010-5a>¶
天下服其知人公爲右成務獻封禪書及平夷䇿上¶
深納焉或有抵罪者同&KR0011;數百經赦令獄官評經年¶
不决竟以死論公上䟽陳其濫詔百官廷議獄官及¶
宰臣未有所决公酬對如響衆咸服焉上歎息曰幾¶
令我殺無辜之人百寮莫不震懼又上䟽陳請備塞¶
垣未幾而匈奴背誕公有神通之鑒也不亦明乎儀¶
表魁傑&KR0066;眉&KR0002;&KR0030;身長七尺四寸望之儼然喜愠不¶
形於色雖至於近習左右胥徒僕妾莫不待之以禮¶
公有行巳之方也不亦㳟乎在饒州六年以仁明馭¶
下鄱陽北崗上忽生芝草一株郡人以爲善政所感¶
共起一舍號曰芝亭因立碑頌德公有馭人之術也¶
<pb:KR4c0004_SBCK_010-5b>¶
不亦惠乎在卭笮十餘載沉研易象韋編三絶賦詩¶
縱酒以樂當年有醉後集三卷行於世公有安和之¶
德也不亦康乎上初覧萬機公上䟽論社稷安危君¶
臣得失上大驚即日召見不覺膝之前席歎曰覽&KR0056;¶
䟽&KR0002;暗室而照天光臨明鏡而覩萬象此後寵遇日¶
隆每軍國大事必叅謀帷幄在中書獨掌機務者五¶
年出納帝命口占數首上曰使&KR0056;長在中書一夔足¶
矣大駕東廵詔公&KR0406;乗上曰朕之㽜&KR0056;&KR0002;去一目&KR0002;¶
㫁一臂關西事重一以委&KR0056;因賜物百叚公有社稷¶
之勲也不亦重乎&KR0002;夫有官功者賜其官族有大行¶
者受其大名公叔列國之倍臣猶安社稷黔婁匹夫¶
<pb:KR4c0004_SBCK_010-6a>¶
之介節不志仁義古今以爲通訓書藉以爲美談况¶
乎輔佐明主寜濟天下生死無二始終&KR0002;一業高於¶
六相道貫於五臣其生也榮同心比於周召其死也¶
哀陪葬均於衛霍豈使易名之典不及於會同賜謚¶
之文不傳於終古門生故吏願述德音博士禮官佇¶
聞淸議是則鐘繇之䇿降於皇魏之年王導之䟽寢¶
於中興之日謹狀垂拱元年四月四日故中書令汾¶
陽公府功曹姓名謹狀文昌臺考功竊聞生爲貴臣¶
車服昭其令德死而不朽謚號光其大名今謹按故¶
府主中書令汾隂公贈秦州都督薛元超以王佐之¶
才逢太平之會撫綏萬國康濟兆人力牧輔軒皇未¶
<pb:KR4c0004_SBCK_010-6b>¶
爲盡善臯陶佐大禹猶有慙德名遂身退生榮死哀¶
羽父之請魯君抑惟舊典衛侯之謚文子庶幾前列¶
謹上¶
　　　左武衛將軍成安子崔獻行狀¶
祖弘壽隋&KR0023;鹿嘉樂縣開國侯父萬善皇朝左監門¶
將軍持節隆州諸軍事守隆州剌史上護軍成安縣¶
開國男謚曰信郡縣崔文年六十七夫推其天命南¶
端上將之女考其地靈北極崆峒之武厭次有東方¶
曼倩早逹於孫吳瑯琊有諸葛孔明深期於管樂貞¶
觀九年起家太穆皇后挽郎十六年授營州都督府¶
叅軍事燕齊遼逺所以分置營州天子命我以叅&KR0056;¶
<pb:KR4c0004_SBCK_010-7a>¶
軍事太宗文武聖皇帝把斧&KR0207;動琁璣發四方之人¶
爰整其旅問東夷之罪恭行天罰公自家刑國資父¶
事君樂王粲之神武棄班超之筆硯一鼓作氣方輕¶
肉食之謀七旬舞干始受昌言之拜二十三年遷除¶
王府西閤祭酒梁王武者漢王之少子廣東&KR0080;屬平¶
臺則司馬相如所以騁其詞賦陳思王植者魏國之¶
天人遊西園擁飛盖則邯鄲子淑所以爲其賔友永¶
徽六年授晉州司士龍朔三年遷岐州司戸剪桐垂¶
&KR0068;珪璧相輝紫鳳寶雞休祥狎至從乾值巽之風土¶
&KR0013;山帶河之國邑&KR0022;君坐嘯方推太守之名鄰國從¶
遊始屈陪臣之禮尋丁外&KR0104;三年泣血一慟能使禽¶
<pb:KR4c0004_SBCK_010-7b>¶
獸莫觸其松栢神仙毎㽜其玉石春秋忽變有君子¶
之終身金革不辭逹賢人之俯就麟德元年有詔起¶
公爲左威衛脩仁府左果毅都尉仍命羽林軍長上¶
乗輿歴日月歩山川詳益部之圖書聽于雲之律吕¶
長城十角盡入隄封高闕三襲並爲州縣於是九姓¶
抗表請築安北府城詔公馳驛許以便宜行事則榮¶
奉中㫖計日期還親降鑾輿待於故都樓上雖復東¶
西萬里張博望之尋河裝槖千金陸大夫之使越猶¶
未聞降星蹕&KR0326;帝車擬於陶侃扣天門之八襲方於¶
魯陽㽜白日於三舍&KR0002;夫&KR0011;上帝&KR0310;群神則孔宣父¶
之所刋者五年一狩登㤗山禪梁甫則管夷吾之所¶
<pb:KR4c0004_SBCK_010-8a>¶
識者十有二君秦皇致風雨之迷魏后積貂羊之耻¶
夫名山之所望非我后而誰哉是以馭蒼龍控玉鳳¶
隂陽不測發揮於作樂之文天地無&KR0059;揖讓於升中¶
之禮公受陪祠汶上扈蹕梁隂列藩衛於環星受嘉¶
名於捧日與夫茂陵之下獨㽜符命之書河洛之間¶
不覩漢家之事豈同年而語也朝鮮舊壤歌箕子之¶
風謡斗骨危城屬烏孫之背誕地惟&KR0012;竹不聞謙讓¶
之名親則同株曾無急難之意特進泉男生以蕭墻¶
構孽蔓草方滋欲去危而就安思轉禍而爲福請歸¶
有道使者相望天皇慜一物之推講詔公於國城内¶
迎接先之以造化之大示之以雷霆之威受其璧焚¶
<pb:KR4c0004_SBCK_010-8b>¶
其櫬更徴侍子來朝京闕亦猶酈生慿軾入齊國而¶
下其城賈誼上書伏匈奴而笞其背乾元元年詔遷¶
遊&KR0016;將軍左威衛義陽府折衝都尉仍加上柱國右¶
羽林軍長上如故是歳也太子太師英國公登壇而¶
拜鑿門而出紫泥明詔不入於三軍之中黄石竒兵¶
自行於九天之外山林爲室不能有藩籬之險魚鼈¶
成橋不能有逃亡之路詔公出使預叅帷幄進竒䇿¶
納嘉謀攘無臂而執無兵戰必勝而攻必取斬大風¶
之翼霧卷靑丘卧長鯨之鱗烟銷碧海二年以平夷¶
功詔除定逺將軍右武衛中郎將檢校左羽林軍總¶
章二年詔遷宣威將軍守左武衛將軍檢校右羽林¶
<pb:KR4c0004_SBCK_010-9a>¶
襲封成安男咸亨二年進爵爲子尋奉别勅檢校右¶
羽林軍餘如故大夫人以桑榆晩節霧露沉痾减年¶
歳之扶危授皇天之賜藥屢陳表䟽方請告歸頻降¶
絲綸未䝉優許則知忠臣奉上多從孝子之門受命¶
臨戎始見忘家之事潘安仁之愷悌始奉板輿張景¶
㣧之純深終悲&KR0030;扇儀鳳三年以内憂解職尋降詔¶
起復本官四年加雲麾將軍正除左武衛將軍檢校¶
右羽林軍如故王人奪服纔聞趙熹之䘮明主相憂¶
獨訝何曾之毁且割哀而從禮將以義而㫁恩受軍¶
麾命服之數掌期門佽飛之職以漢宫淸署忽照邊¶
&KR0463;秦塞長城遂聞胡馬匈奴未㓕霍去病所以辭家¶
<pb:KR4c0004_SBCK_010-9b>¶
天子動容周亞夫於焉不拜調露元年詔公龍門鎭¶
守兼於夏州防捍飲水受命倍道兼行鞍甲成勞晦¶
明爲疾璽書降問即日追還中使接迹於家庭尚藥¶
綢繆於錫賚人生詎幾神道何知仰觀於天值三軍¶
之星落俯察於地逢五將之山崩詔書來北斗之門¶
圖像在南宫之壁以三年秋七月薨於紫桂宫右羽¶
林軍之官第詔賜御食并錦&KR0013;一張常服一襲雜彩¶
百五十叚贈物一百叚粟一百石勅書弔贈禮越常¶
班䘮用所資數優恒典琳琅觸目日月在懷陶謙則¶
戯列旛旗賈逵則常陳部伍閨門有德歡&KR0002;友朋事¶
君無隱心如鐡石至如出車授&KR0207;東征西討孤虚向¶
<pb:KR4c0004_SBCK_010-10a>¶
背則雖女子之衆可以當於丈夫前後折旋則雖婦¶
人之兵可以䧟於湯火兎起而鳬舉龍騰而鳳飛無¶
戰不平無城不剋有如馮異羞言大&KR0035;之功宛似魯¶
連不受黄金之賞大平之事業行矣人主之恩榮備¶
矣山河之寵乆預同盟社稷之臣俄悲輟祭聖君興¶
悼列辟相趨覩高鳥而歎良弓聞鼓鼙而思將帥宏¶
圖秘畧實無得而稱焉追逺飾終請有易其名者謹¶
狀永隆二年正月十一日故左武衛將軍成安子府¶
功曹某上尚書省考功名也者功之表也謚也者行¶
之跡也公叔文子曾辱四隣之交黔婁先生有餘天¶
下之貴謹按故府主左武衛將軍上柱國成安子崔¶
<pb:KR4c0004_SBCK_010-10b>¶
獻誕靈辰昴降德山河漢陽閻忠許有良平之䇿潁¶
川徐庶知其管樂之才生覩太平仕逢明主秋風金¶
鼓有司馬之論兵吉日壇塲有將軍之拜職任重而¶
道逺功成而身退荀息百夫之特彼蒼者天相如千¶
載之人猶有生氣珠&KR0237;玉匣禮備於䘮終筮短&KR0027;長¶
事從於先見易名之道盖取之於舊儀累德之文敢¶
望之於執事謹狀¶
　　祭文¶
　　　爲薛令祭劉少監文¶
中書令河東薛某謹以淸酌中牢之奠敬祭故少監¶
劉公之靈惟此陶唐有此冀方上天祚漢人神攸贊¶
<pb:KR4c0004_SBCK_010-11a>¶
開國承家枝分葉散三貂赫赫於臺省駟馬諼諼於¶
里閈德之有隣吐符兮降神家之積慶受禄兮宜君¶
星&KR0292;可以衝南越都邑可以質西秦言鄭公之不死¶
謂張衡之後身雍州爲積高之地初登吏部尚書即¶
喉舌之端始拜郎官見天子而題柱侍明光而握蘭¶
入麟麒之閣圖書掌於河洛測旋玉之璣造化窮於¶
制作大風積也方絶於雲天有力&KR0018;之生悲於溝壑¶
嗚呼哀哉言念平生求其友聲適我願兮共得朋從¶
之道又吾姨也俱承下嫁之榮良辰美景必躬於樂¶
事茂林脩竹每協於高情援&KR0649;蘭而無愧指金石以¶
當行誰言倐忽遽隔幽明人非兮地是心折兮骨驚¶
<pb:KR4c0004_SBCK_010-11b>¶
卜日兮天未逺隂雲凝兮歳將晩臨平原兮望行幰¶
君一去兮何時返石室兮沉沉蓬萊山兮寂又隂蒼¶
烟漫兮紫苔深陳絮酒兮涕沾&KR0109;嗚呼哀哉¶
　　　同詹事府官寮祭郝少保文¶
少詹事鄧玄機永昌令令狐恩府司直王思善楊烱¶
主簿鄭行該等謹以淸酌庶羞之奠敬祭太子少保¶
郝公之靈&KR0002;夫星&KR0090;降質山川受氣以道爲尊以和¶
爲貴軒后夢之於大澤文王卜之於淸渭實馮舟檝¶
之功必籍塩梅之味昭昭北斗宫號文昌隱隱西掖¶
池名鳳凰增萬機而叅政本定五字而對休光珥豐¶
貂之韚韚識遺佩之鏘鏘懸車之歳方稱國老歩輦¶
<pb:KR4c0004_SBCK_010-12a>¶
之榮遂居師保劉蕃以光禄緝熈和嶠以尚書贊道¶
百年方享於期頥五福冀徴於壽考西山訪藥北壁¶
尋經金丹不化玉藥何成梁木斯壞曲池坐平府庭¶
颯而變色寮釆&KR0228;而相驚嗚呼哀哉玄機等親聞教¶
義夙承提奬懐德音之不忘痛丹壑之長徃門舘閴¶
寂簾帷彷像奠行潦之蘋繁庶明靈之降饗嗚呼哀¶
哉¶
　　　爲梓州官屬祭陸郪縣文¶
維垂拱二年太歳景戍正月壬寅朔二十二日癸亥¶
長史劉某謹以淸酌庶羞之奠敬祭陸明府之靈夫¶
萬里之别猶使飲淚成血思德音之㫁絶况百年之¶
<pb:KR4c0004_SBCK_010-12b>¶
分能不憂心如薰想公子兮氛氲惟彼積德挺生夫¶
君天垂白氣地發黄雲江則有汜爲國之紀居傳其¶
政愛人如子山則有梁鎭兹一方君弘其道視人如¶
傷乆勞於外路阻且長曾未朞月人之云亡嗚呼哀¶
哉哀哀弱嗣朝暮一溢皎皎孀妻鐀乎下室蜀門如¶
劔長安如日歸路何從我心如疾嗚呼哀哉凡我在¶
位覊官邊城共戮力兮誰言死生思其人兮造其戸¶
庭恍無見兮寂無聲稱觴兮酹酒心折兮骨驚嗚呼¶
哀哉¶
　　　祭汾隂公文¶
維大唐光宅之元祀太歳甲申冬十有二月戊寅朔¶
<pb:KR4c0004_SBCK_010-13a>¶
丁亥御辰楊烱以柔毛淸酒之奠敢昭告於故中書¶
令汾隂公之貴神惟公含純德而載誕兮禀元精而¶
秀出備五行而立身兮半千年而委質屬天地之貞¶
觀兮逢聖人之得一&KR0002;䕫龍稷卨之寅亮舜朝兮&KR0002;¶
蕭曹魏邴之謀猷漢室懸大名於宇宙兮立大勲於¶
輔弼如何斯人而有斯疾曾未遐壽中年殞卒嗚呼¶
哀哉&KR0002;夫家傳寶䁀地闢金樓文則屬詞而比事兮¶
學則八索而九丘入則東藩之上相兮出則南&KR0405;之¶
諸侯唯盡善兮未善固雖休而勿休旣知退而知進¶
兮亦能剛而能柔大才則九功惟叙兮大智則萬物¶
潜周崇德廣業兮樂天知命而不憂嗚呼哀哉門舘¶
<pb:KR4c0004_SBCK_010-13b>¶
虚兮寂寞歳窮隂兮揺落備物儼兮如存光靈&KR0396;兮¶
焉託垂繐帷與祖帳兮罷歌臺與舞閤天子惜其毘¶
余兮群臣思其可作嗚呼哀哉俯循兮弱齡叨襲兮¶
簪纓公夕拜之時也旣齒跡於渠閣公春華之日也¶
又陪遊於層城叅兩宫而承顧盻兮歴二紀而洽恩¶
榮郭有道之青目兮蔡中郎之下迎倐焉今古非復¶
平生無德不報兮願摩頂而至足有生必死兮空飲¶
恨而吞聲天慘慘兮氣&KR0115;&KR0115;月窮紀兮日上丁籍白¶
茅兮無咎和&KR0112;稷兮非馨嗚呼哀哉¶
楊盈川集卷十¶
