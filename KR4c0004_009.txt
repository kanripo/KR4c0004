# -*- mode: mandoku-view; -*-
#+TITLE: 楊盈川集
#+DATE: 2015-09-11 07:44:41.919758
#+PROPERTY: ID KR4c0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0329-009楊盈川集-卷第九.
<pb:KR4c0004_SBCK_009-1a>¶
楊盈川集卷九¶
　　墓誌¶
　　　&KR0566;國公墓誌¶
永昌元年春二月甲申朔&KR0566;國公薨公諱柔字懷順¶
弘農人也縣犯大原王廟諱攺爲仙掌焉公即隋煬¶
帝之玄孫元德太子之曾孫恭帝之孫&KR0566;國公行基¶
之子粤&KR0002;稽古崇德象賢統承先王脩其禮物惟丞¶
相保寜西漢惟太尉亮弼東朝功書王家澤流后嗣¶
亦猶司徒之敬敷五教殷德日新后稷之播時百榖¶
周有大賚隋高祖昩旦丕顯齊聖廣淵皇天眷佑誕¶
受顧命恭皇帝遜位明𫾻能讓天下作賔皇室與國¶
<pb:KR4c0004_SBCK_009-1b>¶
咸休系承百代之宗國稱二王之後公山河積氣淸¶
白餘基孝友著於閨門信義行於&KR0022;國縱心妙用不¶
出戶庭覃思典墳不窺園圃及其上公𫝊位命服居¶
前有&KR0502;惕之心無驕矜之色漢之平帝猶敬劉歆魯¶
之戴公尚聞商頌大唐貴爲辰極富有寰瀛用三王¶
之禮以同天地奏八代之樂以答神祗郊上玄定㤗¶
畤金繩玉匣日觀登封左箇西偏明堂布政未嘗不¶
虞賔在列周客來庭禮秩尊於百僚贊拜絶於群后¶
猶能小心畏懼恪愼肅恭上帝時歆下人祗協以爲¶
藩屏以訓子孫禀命不融享年五十有五嗚呼哀哉¶
越某月葬於某原嗣子某官生盡其孝死盡其哀學¶
<pb:KR4c0004_SBCK_009-2a>¶
不替於爲䘮禮有踰於鑚燧卜其宅兆俾無後艱述¶
其家風謂之不朽其銘曰¶
有客有客乗殷之馬建于上公尹兹東夏有客有客¶
乗殷之輅作賔王家率由典故天之蒼蒼人之亡亡¶
栢檟成行魂歸故鄉¶
　　　常州刺史伯父東平楊公墓誌銘¶
楊氏之先其來尚矣在皇爲皇軒在帝爲帝嚳在王¶
爲周武在覇爲晉文此之謂不朽西京爲丞相東漢¶
爲司徒魏室爲九卿晉朝爲八座此之謂代禄公諱¶
德裔字德裔弘農華隂人也即常州剌史華山公之¶
元孫左衛將軍武安公之長子生而岐嶷代不乏賢¶
<pb:KR4c0004_SBCK_009-2b>¶
事親以孝聞在鄉黨恂恂如也始以父任爲太子左¶
千牛備身轉秀容華亭福昌雒四縣令詔封東平公¶
䇿勲上柱國是時也天子仄席求賢勵精爲化以公¶
屈臨小縣焉用牛刀處治中别駕之任方展其驥足¶
耳擢拜頴州幽州二司馬寛以制猛嚴而不殘每行¶
縣録囚徒其所平反者十八九詔徵尚書郎御史中¶
丞謇謇亮直有王臣之節尋以公事去官復拜饒州¶
括州越州都督府三州長史在會稽引陂水漑田數¶
千頃人𫉬其利于今稱之焉遷棣曹恒常四州剌史¶
歴政淸白爲當時所重於是覽先賢之言知止足之¶
分罷歸初服告老&KR0059;庭乃率群從子弟營别業於宜¶
<pb:KR4c0004_SBCK_009-3a>¶
神鄉之望仙里其制宅也宗廟爲先廐庾爲次居室¶
爲後喟然而言曰古人所謂歌於斯哭於斯聚國族¶
於斯者吾知之矣維文明元年夏四月某日薨於正¶
寢春秋八十有五嗚呼哀哉公簡貴不交流俗非禮¶
不動非禮不行望之儼然聽其言也厲博觀史藉不¶
學書生尋章摘句而巳至於臺閣舊事法令科條莫¶
不成誦在心&KR0002;指諸掌最爲六尚書郎二年御史中¶
丞滿歳宰人者四縣上佐及專城者九州盛德形容¶
&KR0013;於歌詠門生故吏遍於天下永淳二年輿駕幸東¶
都召見公於金城頓訪以得失公採摭群言悉心以¶
對高宗嗟嘆者良乆賜几杖粟帛鄉里榮之一子令¶
<pb:KR4c0004_SBCK_009-3b>¶
珍早亡朝夕温淸者四女公慨然有䘮明之痛因不¶
豫彌留遺命以弟之子神毅爲後越垂拱元年春二¶
月某日與夫人隴西李氏合葬於某原禮也逺近會¶
葬千餘人操筆而爲誄者以百數嗚呼哀哉其銘曰¶
巖巖華山峻極于天上侵神氣下固窮泉夫惟積德¶
生我大賢(其/一)滔滔河水中國之紀𣲖别九都經營萬¶
里夫惟積潤生我君子(其/二)惟忻之城惟華之亭宜陽¶
之地益部之星公爲其宰不殞其名(其/三)汝隂之國薊¶
門之北陂水朝黄燕雲夜黑公爲其佐日宣其德(其/四)¶
人踐郎官含香握蘭來居白室直繩明筆潘子一除¶
士師三黜(其/五)邑號鄱陽山名括蒼東南之美呉會之¶
<pb:KR4c0004_SBCK_009-4a>¶
卿展其驥足有頼王祥(其/六)四州之大是稱都會千里¶
之榮即分麾盖言旋舊國保兹蓍艾(其/七)生爲貴臣死¶
爲貴神隂堂是夜古木非春鄧攸無子天道何親(其/八)¶
　　　杜𡊮州墓誌銘¶
公諱某字某京兆杜陵人也髙莘之撫教萬方堯帝¶
之平章百姓傳稱聖人之後易曰積善之家在夏爲¶
御龍在周爲唐杜三王以降百代可知車服出於南¶
陽衣冠襲於京兆曾祖榮華後魏秦州别駕祖良宇¶
文朝復州長史父舉唐易州司兵叅軍州事端履道¶
椽史安貞厚於天爵薄於人位闕里之庭學夫詩禮¶
太丘之門執其羔鴈公孝慈而敬威莊而安淹貫義¶
<pb:KR4c0004_SBCK_009-4b>¶
方周覽典藉服其服則文之以君子之容遂其辭則¶
實之以君子之德起家左翊衛選授貝州府倉叅軍¶
事出自中禁在於外臺謹其盖藏實其倉&KR0067;尋遷蓬¶
州咸安許州長杜湘州洛陽三縣令地方百里官歴¶
三城言非法度不出於口行非公道不萌於心令不¶
肅而威宣教不舒而德洽轉虢州司馬制授朝散大¶
夫&KR0276;州司馬又遷蘇州長史加中散大夫鸞鳳不棲¶
於枳&KR0068;鷰雀不集於梧桐宜得其材非公莫可我大¶
周誕受萬國寵綏四方建官惟賢垂拱而理乃命公¶
爲朝議大夫使持節𡊮州諸軍事守𡊮州剌史天王¶
之使列國之君發其德音而勸不用賞正其顔色而¶
<pb:KR4c0004_SBCK_009-5a>¶
禁不用刑德成而位尊名遂而身退乞骸告老謝病¶
言歸以某年月日終於淮海之舘春秋七十有七嗚¶
呼哀哉夫人太原王氏魏驃&KR0016;大將軍新昌公平之¶
曾孫唐蜀王府典軍上柱國志隆之女也纂承洪烈¶
嗣續徽音中外柔加小大懷睦夫人之化國風美於¶
鵲巢寶劒之沉夜氣衝於牛斗享年四十八嗚呼咸¶
亨二年某月日終長杜之官第維天授三年春二月¶
合祔於杜陵之平原禮也王人吊祭儀仗官給長子¶
某官等毁形於骨痛貫於心父母哀哀昊天莫報佳¶
城鬱鬱白日何年願述餘風式銘幽壤其銘曰¶
鳳凰鳴矣于彼高崗顯&KR0098;君子&KR0022;家之光猗歟令德¶
<pb:KR4c0004_SBCK_009-5b>¶
秀於閨房歳云暮矣池𣗳荒凉死則同穴如何彼蒼¶
　　　隰川縣令李公墓誌銘¶
公諱嘉字大善隴西成紀人也趙郡太守雍州大中¶
正上開封府永康公之孫幽州都督鎮軍大將軍上¶
柱國丹陽公之子重華以文明允塞謨九德於臯陶¶
仲尼以恭儉温良繙六經於柱史將軍李牧人主願¶
其同時河尹李膺天下思其執御况乎衣冠代美祖¶
考家聲占於日月爲宗周之&KR0078;姓誓以山河則炎漢¶
之劉氏公門承將相地積英靈望之儼然横㫁山而¶
鬱起聽其言也注懸河而不竭王則秦王所見天照¶
白虹劒則殷帝所傳星浮紫氣假使蔡中郎之博學¶
<pb:KR4c0004_SBCK_009-6a>¶
郭有道之人倫何嘗不聞迎王粲而倒屣爲茅容而¶
下拜起家爲太子左千衛以調升也按河圖於玉版¶
震一索而爲長男考天象於銅渾心前星而爲太子¶
直城霞遶曲障雲平出入靑牓之門周旋黑衣之列¶
稍遷越王府戶曹叅軍越之建國也地居南斗之𨇠¶
王之受封也禮極東門之拜郎爵所以隆懿親恭和¶
所以資明德一言而干楚后即從雲夢之畋三見而¶
&KR0003;趙王仍襲上&KR0056;之印又遷隰川令川原爽塏風俗¶
和平晉獻公之㣧夷吾是邑代㳟王之子郢容爲侯¶
陽泉依六壁之城孟津合三溪之水公以輜車就列¶
墨綬當官有𧖟績於郕人用牛刀於魯邑市𨞬無競¶
<pb:KR4c0004_SBCK_009-6b>¶
不假鞭絲學校方興唯聞擊石諸侯取其&KR0100;則四海¶
瞻其儀表爲杜陵之男子誰&KR0071;後曹蔑鄉里之小人¶
願辭彭澤於是退歸初服就養私門戯嬰兒於階下¶
扶老子於井上尋丁外艱哀毁踰制加人一等俯就¶
三年服闋襲封丹陽公勲上&KR0016;都尉公以安車禮盛¶
賜杖年髙&KR0013;服先王之道游優太平之化左琹右書¶
謀孫翼子居常飽德不言何氏之萬錢直置當仁豈¶
特于公之駟馬淸風可賞必有鸞鳳相期白雪時遊¶
多以神仙見屬義形於金石節貫於松筠西山五日¶
之朝將化羽而生翼北海明年之驗便展辰而至巳¶
以永淳元年八月二十一日終于京師道政里之&KR0059;¶
<pb:KR4c0004_SBCK_009-7a>¶
第享年七十二嗚呼哀哉長子隨州光化縣令守節¶
等哀纒弔鶴痛結鄰人孝之始也則身體髪膚所以¶
全其性孝之終也則衣裳棺槨所以成其禮天高八¶
萬想京兆而何從地濶三阡對任城而有恨越弘道¶
二年歳次甲申正月甲申朔二十六日巳酉陪葬於¶
昭陵東南之平原烱樗櫟庸材瓶筲小器仰惟先友¶
叨雅契於金環俯逮婚(集作/嘉)姻荷深知於玉潤南容¶
有道僅聞將聖之言東武建瑩俄述安仁之賦嗚呼¶
哀哉乃作銘曰¶
愛初帝子堯之大理降及真人國之柱史衣冠百代¶
慶靈千祀吉兆占熊嘉名贈鯉聿脩厥德必復其始¶
<pb:KR4c0004_SBCK_009-7b>¶
大孝因心至仁由巳肅成門内章華宫裏父任爲郎¶
學優則(集作/從)仕陽山之曲蜀江之涘月旦乗鳬田間¶
狎雉其心若鏡其直如矢亟攺炎凉罷歸桑梓象賢¶
舊國安車暮齒忽愴池臺俄悲生死郭門一望郊烟¶
四起夫復何言平生巳矣¶
　　　李懷州墓誌銘¶
公諱冲寂字廣德隴西狄道人也左衛大將軍西平¶
王之孫荆州大都督漢陽王之子今上之族兄也原¶
夫帝堯之緒運期受於天漢顓頊之胄大命集於皇¶
家光耀則&KR0002;木十枝波瀾則長河九𣲖或中軍按部¶
金鼔所以接其聲或剌史班條冕旒所以彰其德信¶
<pb:KR4c0004_SBCK_009-8a>¶
可謂玉林多寶天族多竒以御&KR0022;家以藩王室者也¶
公山河誕慶辰昴發祥金多木少孔文舉之天骨玉¶
㓗水淸華子全之神彩南陽季恭偉懸識宰臣沛國¶
趙元儒竊知公望編漢皇之兄弟列周室之邪茅天¶
下稱其八才吾家號爲千里初任尚舎直長稍遷城¶
門郎仍奉勅於弘文舘讀書掌舍諸宫城門列校制¶
詣東觀有黄香之博聞賜其制書有班游之廣學尋¶
授篤部貟外郎轉金部郎中又勅公爲戎州道支度¶
軍糧使天府充牣軍儲委積振南宫之紱冕譽表三¶
臺歴西蜀之江山榮高駟馬遷大府鴻臚二少&KR0056;丁¶
艱去職楊播之登太府初聞累遷之命鄭黙之拜鴻¶
<pb:KR4c0004_SBCK_009-8b>¶
臚遽見終䘮之禮孔宣尼旣祥五日彈不成聲孟獻¶
子加人一等懸而不樂服闋歴靑德齊徐四州剌史¶
東臨巨海西至長原或全齊歴下之軍或大禹徐方¶
之地任隆刑部陶侃八州&KR0009;重潯陽桓伊十郡遷宣¶
州剌史呉王舊邑楚國先封江𢌞鵲尾之城山枕海¶
根之治蜀郡無此計吏則惟薦張堪頴川尤多制書¶
則但稱黄覇廵察使以尤異聞遷陜州剌史觀其井¶
邑虢伯上陽之故墟度其川原周公分陜之遺跡唇¶
齒通其列國咽喉壯其天險善人爲政無待於百年¶
童子行謡先符於兩日于斯時也天以順動帝以㑹¶
昌修封禪於岱嶽作明堂於汶上望山川而遍群神¶
<pb:KR4c0004_SBCK_009-9a>¶
執玉帛而朝萬國制公檢校司理常伯文昌之省遥¶
接大階建禮之門旁連&KR0232;道萬機匡賛八座謀猷旣¶
陪軒帝之廵仍覿漢家之事属河縣而南走慿斗骨¶
而爲城居衛蒲東亡界朝鮮而爲役属乘輿乃誅後¶
至討不庭申命六事之人以問三韓之罪制曰師出¶
遼左&KR0056;可爲北道主人檢校營州都督石門山險銅¶
鼎河流天文則營室辨方地象則神臺鎮野供其行¶
李鄭國有東道之名爲我主人常山當北州之&KR0009;遼¶
東平以功遷蒲州剌史堯都蒲坂舜耕歴山昭襄王¶
始作河橋穆天子至於雷首汝南朕之心腹遂拜韓¶
崇河東吾之股肱時徵季布遷少府監忠信爲主楊¶
<pb:KR4c0004_SBCK_009-9b>¶
阜齊衡淸白在官常林比德又除蒲州剌史諸童之¶
逄迎郭伋再牧并州百姓之願得耿純復臨東郡孝¶
敬皇帝國之儲嗣乾之長男四極奏於重光二年賔¶
於上帝崇其謚號用黄屋於羽儀卜其園塋象玄宫¶
之制度山陵之建也以公檢校將作大匠游衣漢寢¶
之外抱劒橋山之下百工畢力陳琳於是乎躬親諸¶
吏懷恩魏覇於是乎無謫遷銀青光禄大夫行少府¶
監&KR0002;夫協時月乗天正秦人徃事遊别舘而祈年漢¶
宫舊儀下明庭而避暑上幸九成宫以公檢校右領¶
軍將軍本官如故董司戎政以戒不虞七校陳其甲¶
兵五營按其軍服領軍之職用文武於紀瞻右軍之¶
<pb:KR4c0004_SBCK_009-10a>¶
官叙勤勞於常惠尋以公事免左授歸州司馬楚州¶
舊也始得子男之田夔之先也裁爲附庸之國人同¶
賈傳路似長沙伯騫有聲於鄉里仲任見知於筆札¶
制遷中大夫行兖州都督府長史大庭之庫少昊之¶
墟上眞降婁金精吐宿旁瞻日觀木德題山别乗初¶
迎將宣萬&KR0022;之化佩刀終爽徒見三公之服以永淳¶
元年某月日行次唐州方城縣遇疾薨朝廷聞而傷¶
之贈懷州剌史公嚴而有禮直而能和行孝立身移¶
忠事主生知者上重之以八索九丘道在斯尊加之¶
以文昭武穆故能入登常伯出踐方州爲六&KR0056;之儀¶
表發三軍之號令列長㦸於門前羅曲旃於堂下子¶
<pb:KR4c0004_SBCK_009-10b>¶
孫朝夕玉𣗳相輝賔客逺迎玳&KR0426;交映悲夫展禽三¶
黜安仁再免奚辭&KR0068;署俯集桐華𢡖舒則不繫隂陽¶
喜愠則不形于顔色何嗟及矣竟遊東岱之山無所¶
不知旋閉南陽之墓二年夏五月日葬於萬年縣龜¶
川鄉之平原長子某官某次子某官某箕裘必復花¶
蕚生光隣人泣其悲慟明主憂其毁瘠觀其弔客不¶
無𩀱鶴之徵察其成墳自有百烏之感森森隴𣗳漠¶
漠郊烟右𤣥㶚而浩蕩左驪山而起伏杜陵萬家之¶
邑非復城池滕公駟馬之銘不知年代其銘曰¶
高陽積德武昭餘慶宅鎬開基封唐起聖協和萬國¶
平章百姓天叙諸侯禮樂宗正(其/一)周之曲阜漢之平¶
<pb:KR4c0004_SBCK_009-11a>¶
陸地則葭莩祥惟嶽瀆鄉黨稱善閨庭雍穆始拜城¶
門即遊天禄(其/二)大㣲之位益部之星&KR0056;則有六四至¶
丹靑州則有九八牧專城旣踐臺閣仍司甲兵(其/三)𠋣¶
伏無兆遭隳有運賈誼從王桓譚佐郡自忘寵辱曾¶
無喜愠人去何歸天高不問(其/四)東都門外長樂宫邊¶
白馬旒旐靑鳥墓田楸桁夾路碑石書年百代之後¶
南陽之阡(其/五)¶
　　　從弟去盈墓誌銘¶
古者黄帝軒轅氏没帝嚳高辛氏作㓜而狥齊長而¶
敦敏則天下之人用其教者百年忠肅㳟懿宣慈惠¶
和則天下之人謂之才者八子黄烏旗而白魚躍有¶
<pb:KR4c0004_SBCK_009-11b>¶
周武之興王彤弓一而旅矢千有晉文之起覇雖隱¶
公遜位哀侯失國而文之昭也武之穆也司徒爲五¶
教之官有社稷焉有黎人焉丞相臨萬機之職崤函¶
鼎盛赫奕於朱輪河洛台階昭彰於白玉積善餘慶¶
信而有徵國子進士楊去盈字流謙弘農華隂人也¶
曾祖諱&KR0004;周大將軍隋宗正&KR0056;常州剌史順楊公皇¶
朝左光禄大夫華山郡開國公食邑本鄉二千五百¶
户唐虞之稷契魏晉之裴王晏嬰可以事百君臯繇¶
爲之謩九德麾盖兵馬人知牧伯之尊名山大川藴¶
積公侯之氣王考諱安僞鄭王充逼授二十八將封¶
鄫國公尋謀歸順爲充所害皇朝贈大將軍旌忠烈¶
<pb:KR4c0004_SBCK_009-12a>¶
也陶謙雅尚祖逖雄心會天子之蒙塵見諸侯之釋¶
位雖陳平去就潜懷杖劒之謀而石勒㐫殘遂及推¶
墻之禍父某潤州句容遂州長江二縣令朝散大夫¶
行鄧州司馬文武兼備淸白在躬人無間言位不充¶
量四方取則孔宣父之踐中都百里非才龎士元之¶
登别駕&KR0002;夫庭生玉𣗳身帶金鐶有衛玠之風神有¶
張良之容貌蔣琬之譏盛元責在司空陳蕃之對薛¶
勤志淸天下觀其昏定晨省立身揚名怪草蔚其休¶
徵神魚會其&KR0115;感莊公獨嘆聞頴叔之純行有道相¶
推見茅容之盡禮則閨門雍穆以孝聞也輔仁會友¶
合志同方晏平仲之善交鮑叔牙之知我張堪死日¶
<pb:KR4c0004_SBCK_009-12b>¶
妻子惟託於朱暉劉惔生平風月毎思於玄度則朋¶
友之德&KR0002;蘭芬也朱穆好學中食忘飱譙周研精欣¶
然獨笑張華四海之内&KR0002;指諸掌班固百家之言無¶
不窮究鈎深致逺恱丘墳也八音繁會五色章明動¶
天地而感&KR0017;神序人倫而成孝敬陽臺並作楚襄王¶
賜雲夢之田上林同時漢武帝給尚書之筆則瓊敷¶
玉藻未足云也自攝齊東序撰杖西膠推宰我之能¶
言貴顔囘之有德成如麟角道尊於璧水之前翼若¶
鴻毛俯拾於金門之下方將咫尺宣室扈從明庭申¶
賈誼之忠讜盡楊雄之規諫豫章七載擢脩幹而聳¶
長條有鳥三年摶積風而運滄海豈期數有迍否天¶
<pb:KR4c0004_SBCK_009-13a>¶
無皂白苗而不秀秀而不實盖有是夫古人有言殁¶
而不朽者此之謂也春秋二十有六以上元三年五¶
月二十二日殁于京師勝業里嗚呼哀哉至儀鳳四¶
年十二月二日歸葬於華隂之某原不忘本也山河¶
鬱鬱松栢蒼蒼骨肉閉兮歸后土魂魄遊兮思故鄉¶
三荆揺落五都悲凉痛門戸之無主悼人琴之兩亡¶
嗚呼哀哉其銘曰¶
高集逺蹠濁涇淸渭天子諸侯司空太尉星辰鼓舞¶
山澤通氣道在者尊德成爲貴賈家三虎偉節最怒¶
荀氏八龍慈明無𩀱劍光冲斗璧氣浮江據於道德¶
聞於家&KR0022;子之承親温席扇枕子之友悌同輿共寢¶
<pb:KR4c0004_SBCK_009-13b>¶
朝歌不入盗泉不飲垂露崩雲繁絃縟錦明經大學¶
射䇿鴻都對揚天子高揖司徒鱗翮摶運波濤不虞¶
子之䘮也良可悲夫瞻望不及佇立以泣惟見黄埃¶
心腸以摧躑躅兮徘徊嗚呼兮哀哉長夜漫漫何時¶
旦魂兮魂兮歸去來¶
　　　從弟去溢墓誌銘¶
處士弘農楊去溢年二十即華山公之曾孫大將軍¶
之孫朝散大夫鄧州司馬之第四子也維嶽有五有¶
華山之金石焉山阜相屬合谿懷谷所以鎭其南也¶
維瀆有四有河宗之玉璧焉波瀾汨起𢌞洑萬里所¶
以經其北也言其土地則巨靈之高掌逺蹠作西漢¶
<pb:KR4c0004_SBCK_009-14a>¶
之城池叙其衣冠則太尉之四代五公爲東京之柱¶
國然後積勲累德枝分葉散大君有命臨夏日之壇¶
塲天子動容聽秋風之金鼓是以熊羆入兆羔鴈成¶
群黄憲之名聞於海内陳蕃之志掃於天下群童忽¶
聚逢苦李而先知賔客相過問楊梅而即對善父母¶
爲孝善兄弟爲友居家可移之道也利者義之和貞¶
者事之幹元亨日新之德也&KR0002;夫節陵遺䇿汲冢殘¶
書𠋣相之八索九丘張華之千門萬戸莫不山藏海¶
納學無所遺至如白雪𢌞光淸風度曲崔亭伯眞龍¶
之氣揚子雲吐鳳之才莫不玉振金聲筆有餘力逺¶
心天授高興生知盡江海之良圖得烟霞之秘筭貞¶
<pb:KR4c0004_SBCK_009-14b>¶
不絶俗從容於名教之塲道由人弘坐卧於羲皇之¶
代于時朝廷之上山林之下英儒瞻聞之士洪筆麗¶
藻之客希末光而影集聽餘聲而響和者猶藩籬之¶
望天池鱗介之宗龜龍也嗟乎隂陽爲道大道無亭¶
毒之心禍福惟人聖人有抑揚之教智焉而斃仁焉¶
而終今也則亡歎顔囘之短命死而可作冀隨會之¶
同歸文不在兹乎天之將䘮也以某年某月某日終¶
於某所越儀鳳四年十月二日歸葬於華隂之某原¶
林野彌望關山寥廓樵童牧竪孟嘗君之池臺一去¶
千年丁令威之城郭悲纒於魯衛痛深於花蕚姜肱¶
没齒無因共&KR0013;之歡鍾毓生年非復同車之樂嗚呼¶
<pb:KR4c0004_SBCK_009-15a>¶
哀哉其銘曰¶
叔虞建國天錫之唐伯僑受氏食菜於楊五侯簪紱¶
四代軒裳有德有行如圭如璋乃生男子初寢之&KR0451;¶
從公小大辨日炎凉天下之寶&KR0022;家之光神鋒太阿¶
旗鼓相當事親以禮左右無方交友以信芝蘭有芳¶
文犀徤筆白鳳彫章鵬鷃齊致江湖兩忘謂天輔德¶
則惟其常殱我吉士于何不傷關山摇落洲渚蒼茫¶
黄塵匝地白露爲霜左右刮骨親賔㫁腸摧殘玉𣗳¶
埋没金鄕交交黄鳥爰集于桑命不可續人之云亡¶
　　　從甥梁錡墓誌銘¶
故右衛率府翊衞安定梁錡年二十有八以上元三¶
<pb:KR4c0004_SBCK_009-15b>¶
年秋八月某日終於某所圖其景𪧐天有大梁之星¶
辨其物土地有大梁之國考其衣冠人有大梁之姓¶
綜乹坤而列位兼水土而成文業耕織而樂琴書有¶
梁鴻之雅尚生封侯而死廟食有梁竦之雄圖西山¶
求白鹿之仙東海受黄蛇之寶曾祖某光禄大夫開¶
府儀同三司驃&KR0016;將軍淸河太守右衛大將軍同州¶
剌史上柱國郡守旁通於月建儀同上法於太階光¶
禄大夫下大夫之職驃&KR0016;將軍大將軍之比祖某河¶
南澠池令鄭州司功叅軍事冀州蒲州二府事司馬¶
朝散大夫紀王府司馬襄州同州二長史仲由宰邑¶
蕭何主吏桓温之徵謝奕暫爲司馬之官周景之禮¶
<pb:KR4c0004_SBCK_009-16a>¶
陳蕃仍降題輿之命考某國子學生霍王府叅軍并¶
州大都督府兵曹揚州大都府録事叅軍仲尼閒居¶
曰參不敏天子命我叅&KR0056;軍事張常山之福應直保¶
金鉤謝太傳之閨門惟生玉𣗳所以圓光折水真氣¶
衝天孩笑之時見之者知其孝友能言之際聽之者¶
許其聦明審淸河管輅之天文對江夏黄童之日蝕¶
揮其勁翮則鳳凰飛鳴於赤山整其蘭䈥則駿馬騰¶
驤於陸地&KR0002;夫神龍負卦瑞雀衘書安𨤲王汲冢之¶
文穆天子羽陵之籍莫不因條報葉望表知裏鄭玄¶
殫見覽萬卷之八千班固洽聞渉五經之四部至如¶
琱弧夜月角力三才鐡劒秋霜烟雲五色莫不推之¶
<pb:KR4c0004_SBCK_009-16b>¶
以智勇成之以揖讓歴諸侯而&KR0003;劍直之無前引司¶
馬而操弓觀者如堵可謂多才天縱盛德日新曼倩¶
不讓於詩書翁歸兼強於文武由是交通遂廣聲名¶
益振朱家大俠滕公有然諾之言劇孟過人𡊮盎有¶
逢迎之禮及其從㣲至著資父事君籍丹書之勲業¶
叅黒衣之行伍神宫海外瞻鏤牓於明山太室雲端¶
奏仙簧於洛水翊駕馳道周廬甲觀方當奉詞出使¶
萬里行封受命忘身三軍拜將豈期年歳朝露浮生¶
過隙漢逸人之雅操命也如何魯司㓂之知言苗而¶
不秀嗚呼哀哉望吾子者空懷𠋣閭之嘆嗟余弟者¶
獨有亡琴之悲從日月於龜謀考圖書於馬鬛越以¶
<pb:KR4c0004_SBCK_009-17a>¶
儀鳳三年春二月某日甲子葬於某所悲夫吾見其¶
進由來孔李之家吾謂之甥實曰何劉之族陽元既¶
没瞻舊宅而無成康伯不存對玄言而誰與其銘曰¶
山河帶礪金木精靈磊磊千丈森森五兵騑驂西掖¶
出入東明人壽無幾皇天不平碑㽜郭泰挽送田横¶
終寂寥於相宅空嗟嘆於佳城¶
<pb:KR4c0004_SBCK_009-17b>¶
